**শুভ্র,**



আমার শুভ্র। তুমি কিন্তু শুধুই আমার শুভ্র,আর কারো না।সেটা তুমি  বিশ্বাস না করলেও যায় আসে না,বুঝলে?একটা গোপন কথা বলি।আমার খুব খুব খুব বেশি যায় আসে, তোমাকে কখনো বলি নি।তুমি কি বুঝতে পারো না?



অ্যাই ছেলে, তুমি তো খুবই বোকা।আমি কান ধরে সরি বলতে বললেই তুমি কান ধরবে?এত বোকা ছেলে তো কোনোদিন দেখিনি।ছেলেটার মুখ দেখে মনে হচ্ছে এখনি সে কান্না করে দিবে।ওমা শুভ্রকে কাঁদো কাঁদো মুখে কি সু্ন্দর দেখায়!যেন কোনো বাচ্চাকে চকলেট না কিনে 

দেয়ায় সে মুখ কালো করে বসে আছে। কি বিপদ! শুভ্র যদি এখন কাঁদতে শুরু করে তখন আমি কি করব?আমিও কি কাঁদব?দুজন ছেলেমেয়ে মাথায় আঁচল ঢাকা দিয়ে একসাথে বসে বসে কাঁদছে।কি হাস্যকর!নাহ, এটা ঘটতে দেয়া যাবে না।শুভ্রর মন খারাপ ভাঙতে হবে।কিন্তু তাকে এত সুন্দর দেখাচ্ছে যে মন খারাপ ভাঙতে ইচ্ছে করছে না।সে আরও কিছুক্ষণ মন খারাপ করে চা খাক, আমি দেখি।আচ্ছা শুভ্র, তুমি কি বুঝতে পারছ আমি তোমার দিকে হাসি হাসি চোখে তাকিয়ে আছি?নিশ্চয়ই পারছ।হয়তো ভান করছ না বোঝার।তা নাহলে তুমি একবার না একবার আমার দিকে তাকাতে।আমি কীভাবে চা খাই দেখতে হবে না?কিন্তু আমার পাশে যে ছেলেটা বসে আছে সে পৃথিবীর সবচেয়ে বোকা ছেলেদের একজন।তাকে নিয়ে আমি কি করি!কান ধরে কি সত্যি সত্যি সরি বলতে হবে।আমি তো ওটা রাগ করে বলেছিলাম।(বি.দ্র:এটা কিন্তু ভান না,সত্যিকারের রাগ)সে যদি আমার কানে ফিসফিস করে বলত,"সরি কাক!" তাহলেই তো হয়ে যেত।কিন্তু তুমি তো তা করলে না শুভ্র। করবেই বা কেন,আমি কে?



সরি শুভ্র! 



ইতি, 

তোমার কাক



আচ্ছা আমি তো আগে এত পাগল ছিলাম না।এরকম হয়ে গেলাম কেন?কি আজব!আমাকে এখনি পাগলাগারদে পাঠানো উচিত।



---

**আমার কাক,**

বোকা মেয়ে, তুমি কি জানোনা বৃষ্টির নিচে কাঁদলে কখনো বোঝা যায়না? তা আঁচলের নিচে হোক আর যাই হোক। আর আমি তোমাকে বলিনি তুমি রেগে গেলে (অথবা ভানটুকু করলে) আমার খুব অসহায় লাগে? আমি বুঝতে পারিনা কি করবো, কি বলবো, কি বুঝবো আর কি বুঝবোনা। তুমি রাগ করলে তুমি যাই বলো তাই মেনে নিতে ইচ্ছে করে। যদি তাতে কাকের রাগটা একটু কমে! যদি সে একটু হাসে! আর আমাকে তুমি কত্ত বোকা ভাবো বলোতো! আমি চা এনেছি তোমকে চা পান করতে দেখার জন্যে। সেটাই আমার স্বার্থ। নাহলে আমার বুঝি ঠ্যাকাই পড়েছে এই বৃষ্টিতে তোমায় ফেলে দৌড়ে পালিয়ে যেতে। তুমি যখন ধোঁয়া ওঠা চা-এ গাল ফুলিয়ে সাবধানে ফুঁ দাও তখন তোমাকে বড় মিষ্টি লাগে জানো না? বৃষ্টির আনন্দের সাথে মিশিয়ে চা খেতে কেমন লাগে তা দেখার জন্যেই আমি চা এনেছিলাম, হুহুহু। তুমিও তো বোকা, বোকা না হলে বুঝতে পারতে আমি ঠিকই আড়চোখে তোমায় দেখছি- এটাও দেখতে পাচ্ছি তুমি মুচকি হাসি দিচ্ছো। বৃষ্টির অন্ধকারে তুমি আমার চোখের দৃষ্টি বুঝতে পারছো না, এই যাহ!


