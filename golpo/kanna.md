**If people were rain,**



**I was drizzle and he was a hurricane.**

---



**আমার শুভ্র,**

আমি ঠিক করেছি, আমি তোমার কথা ভেবে দিনে কতবার হাসি তা কোনোদিনও গুনবো না। এর পেছনে দুটো কারণ আছে। এক. আমি কোনোদিনও 73 বার হাসতে পারব না, দুই. আমি চাই তুমি সবসময় আমার থেকে বেশি হাসো।



মেয়েটা দাঁড়িয়ে আছে ছেলেটার ভার্সিটির ঠিক বাইরে। সে ঠিক করেছে আজ তাকে চমকে দেবে। প্রতিবার ছেলেটাই তার জন্যে দাঁড়িয়ে থাকে। এবার নাহয় সে থাকল। আচ্ছা, সে কী খুশি হবে? মেয়েটার পরনে সাদা সালোয়ার কামিজ। গলায় হালকা গোলাপি কালারের একটা ওড়না। সে প্রায় ২০ মিনিট ধরে দাঁড়িয়ে আছে। আর বারবার ঘড়ির দিকে তাকাচ্ছে। নাহ, এখনো প্রায় আধা ঘণ্টা বাকি। সে সুযোগে একটু হেঁটে আসা যাক। হাঁটতে হাঁটতে মেয়েটা ভাবছে কীভাবে শুভ্রকে চমকে দেয়া যায়। সে ঠি করলো, যখন শুভ্র ক্লাস শেষে বের হবে, সে পিছন থেকে চুপি চুপি এসে তার চোখ ঢেকে দিয়ে বলবে টুকি! হিহিহি, কি মজা! ঠিক সেই মুহূর্তে একটি আশ্চর্যজনক ঘটনা ঘটে গেল। কে জানি মেয়েটার চোখ হাত দিয়ে ঢেকে দিয়েছে! কে? মেয়েটা চোখের সামনে থেকে হাতটা সরানোর চেষ্টা করেছে। ওমা! এটা কার হাত? শুভ্রর? হ্যাঁ, তাইতো এটা শুভ্রর হাত। সে কি ক্লাস বাদ দিয়ে তার পিছু পিছু ঘুরছিল? যাকে চমকে দিতে এত আয়োজন করে আসা, সে-ই কিনা শেষমেশ চমকে দিল!

"এই ছেলে হাত সরাও। তুমি শুভ্র।"

বলে সে নিজে হাত দুটো সরিয়ে নিল। তারপর পিছনে ফিরে তাকাল।

"টুকি, কাক!"

"ঝাত, শুভ্র!"

বলেই মেয়েটা খিলখিল করে হাসিতে ফেটে পড়ল।



শুভ্র মেয়েটার গালে হাত রাখল। মেয়েটা কেমন জানি একটু কেঁপে উঠলো মনে হয়। সে আগেও লক্ষ্য করেছে বিষয়টা। মেয়েটার হাত ধরলেই সে কেন জানি কেঁপে ওঠে।

"আমি তোমাকে ভালোবাসি, শুভ্র"

"আমিও তোমাকে ভালোবাসি, কাক"

আচ্ছা ছেলেটা কি জানে, যখন সে মেয়েটাকে ভালোবাসি বলে তখন মেয়েটার বুকটা কেঁপে ওঠে, শরীর দিয়ে একটা উষ্ণ রক্তস্রোত বয়ে যায়। ছেলেটাকে জড়িয়ে ধরতে ইচ্ছে করে। 



শুভ্র, তুমি কাদম্বরী দেবীকে চেনো? চেনো নিশ্চয়ই। ওই যে রবীন্দ্রনাথ ঠাকুরের ভাই জ্যোতিদ্রনাথ ঠাকুরের স্ত্রী। রবীন্দ্রনাথের বৌঠাকুরন। তার "হৃদয়ের রাণি"। কোনো এক অজানা কারণে কাদম্বরীকে আমার খুবই পছন্দ। তুমি তো জানো আমি বইয়ের লাইন সংগ্রহ করি। চলো, তোমাকে কথা পড়াই। রবি তার প্রিয় বৌদিদিকে নিয়ে লিখেছেন, 

"পলক ফেলতেই ফাঁক হয়ে গেল বেড়া, দেখা দিল চেনাশোনার বাহির সীমানা থেকে মায়াবী দেশের নতুন মানুষ। দূরে দূরে ঘুরে বেড়াই, সাহস হয়না কাছে আসতে। ও এসে বসেছে আদরের আসনে, আমি যে হেলাফেলার ছেলেমানুষ।" 



শুভ্র তুমি কি জানো পৃথিবীর সবচেয়ে সুন্দর জিনিসটা কী? ব্যক্তিভেদে এটা আলাদা আলাদা। কিন্তু আমার কাছে পৃথিবীর সবচেয়ে সুন্দর জিনিসটি হলো মায়ার কান্না। কোনো মানুষের মায়ায় পরে কান্না। তোমাকে আমি বলতাম না যে কল্পনার গল্প পরার সময় তুমি কিছু মিস করতে। কথা ছিলো, কল্পনা যেদিন হবে সেদিন আমি তোমাকে বলব। কিন্তু নাহ, আজকেই বলা ফেলা যাক। আমি ঠিক বুঝতে পারিনা এবং শত চেষ্টার পরেও আমি কারণটা খুঁজে পাইনি। শুভ্র, কল্পনার গল্প পড়তে পড়তে কেন জানি আমি কেঁদে ফেলি। কেন তা জানিনা। প্রথম যেদিন কল্পনার গল্প পরলাম, ঠিক সেদিন থেকেই। গল্পের ঠিক শুরুতেই যখন কল্পনা চলে আসে। কল্পনাকে পড়লেই আমার ভিতরে একটা অন্যরকম মায়া কাজ করে। তাই আমি কাঁদি। মায়ার কান্না। এমনটা কেন হয় বলো তো! অথচ তুমি প্রথম যেদিন কল্পনার গল্প পড়তে দিলে, সেদিন তো আমি তাকে চিনতামই না। একটা কল্পনার চরিত্রের জন্যে কাঁদাটা আজব না? আমি এমন কারো প্রতি গভীর টান অনুভর করি যার কোনো অস্তিত্বই নেই! তবে এর পেছনে হাতটা কার জানো শুভ্র? তোমার! পৃথিবীতে সবাই মায়া তৈরি করতে পারেনা, শুভ্র। মায়া তৈরি করা খুব কঠিক কাজ। কিন্তু আমি একটা ছেলেকে চিনি যে মায়া তৈরি করতে পারে। কে বলেছে মায়াবতীর কোনো পুরুষ শব্দ হয় না? অবশ্যই হয়। হতেই হবে। কোনো এক বোকা ছেলের জন্যে! 



আমি তোমাকে ভালোবাসি। কবে থেকে জানিনা আর জানার চেষ্টা করেও লাভ নেই। হয়তো যেদিন তুমি আমাকে লিখতে বলেছিল সেদিন থেকেই। কে জানে!

১৫/০৫/২০২৩। ভয়ংকর সুন্দর একটা রাত। মায়াবী সেই রাতে বৃষ্টির শব্দের সঙ্গে কাকতাল যুগলবন্দী হয়েছিল। সে রাতে শুভ্র আমায় ভালোবাসি বলেছিল। সে রাতে কিছুক্ষণের জন্যে হলেও পৃথিবীর বুকে ভালোবাসা নেমেছিল! 

শুভ্র, মনে আছে রবি ঠাকুরের একটা প্রিয় কথা তোমাকে পড়াতে চেয়েছিলাম কোনো এক বিশেষ দিনে। চলো! 

"আমার ঐ বটগাছটাতে কোনো কোনো বছরে হঠাৎ বিদেশী পাখি এসে বাসা বাঁধে। তাদের ডানার নাচ নিচে নিতে নিতেই দেখি তারা চলে গেছে। তারা অজানা সুর নিয়ে আসে দূরের বন থেকে। তেমনি জীবনযাত্রার মাঝে মাঝে জগতের অচেনা মহল থেকে আসে আপন-মানুষের দূতী, হৃদয়ের দখলের সীমানা বড় করে দিয়ে যায়। না ডাকতেই আসে, শেষকালে একদিন ডেকে আর পাওয়া যায়না। চলে যেতে যেতে বেঁচে থাকার চাদরটার উপরে ফুলকাটা কাজের পাড় বসিয়ে দেয়, বরাবরের মতো দিনরাত্রির দাম দিয়ে যায় বাড়িয়ে।" 



না ডাকতেই তো এসেছিল, শেষকালে তোমায় ডেকে পাবো তো শুভ্র? 



ইতি, 

তোমার কাক


