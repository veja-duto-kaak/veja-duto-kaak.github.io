**কাক পাখি,**



প্রিয় মানুষকে নাকি আদর করে পাখি ডাকে। আমি ভাবলাম চেষ্টা করে দেখি! ডাকতে গিয়ে দেখি তুমি তো ইতিমধ্যেই একটা পাখি! আমার কাক। তাই "কাক পাখি" লেখতে গিয়ে মনে হচ্ছে বাংলা রচনা লেখছি, হিহিহিহি। তবে একটা কথা শুনো- তুমি যখন আমাকে শুভ্র পাখি ডেকেছিলে, আমার কেন জানি খুব আনন্দ হয়েছিল। খুউব! কেন? বলে কীভাবে বোঝাবো কেন! ইচ্ছে হয়েছিল আনন্দ হবার। হতেই পারে।

তো কাক পাখি, তোমার জন্যে আমার খুব মায়া হচ্ছে। একটা দমকা ঝড়ের বাতাস আসলো- আর তোমার কারেন্টটা দুম করে চলে গেলো! গেলো তে গেলোই, আর আসার নাম নেই! তুমি শুভ্রকে শুভ্র রাত্রি বলতে পারলেনা। আরেকটু খুঁনসুটি করতে পারলেনা- হাসি দিতে পারলে না! মন খারাপ করোনা বাচ্চা, মনে রেখো এমন একটা দিন আসবে যেদিন দমকা হাওয়া কারেন্ট চলে গিয়ে পুরো বাড়ি যদি অন্ধকার হয়ে যায়- তবু আমি তোমার সামনেই থাকবো। আর তুমি চাইলে খুব কাছেই থাকবো, হিহিহি। তখন তুমি ইচ্ছেমতো খুঁনসুটি করতে পারবে। ভালো কথা, তুমি কিন্তু বললে না কালকে রাতে কি কল্পনা করেছো। আমার শোনার খুব ইচ্ছা ছিলো- বলতে না বলতেই চলে যেতে হলো তোমাকে।

আচ্ছা কাকপাখি তোমাকে একটা কথা বলি? আমি তোমাকে ভালোবাসি। হিহিহিহি... জানো এটা আমার বারবার বলতে ইচ্ছে করে আর তোমার রিয়েকশন দেখতে ইচ্ছে করে। তবে এটা বোধহয় বারবার বলার জিনিস না। কিন্তু আমার বলতে এত এত ইচ্ছে করে! বারবার শুধু জানাতে ইচ্ছে করে! আবার লজ্জাও লাগে, বেশি লাগেনা- একটু একটু লাগে। মাঝে মাঝে তুমি এমন কান্ড করো যে না বলে উপায় থাকেনা। পাগল মেয়ে, জানো তোমার চিঠিটা হাতে না পেয়েও আমি কতবার পড়েছি? আমার শুধু বারবার পড়তে ইচ্ছা করে আর হাসতে ইচ্ছা করে। আচ্ছা তুমি কি সারাটাজীবন ওরকম পাগলামি করে যাবে? আমাকে হাসাতে থাকবে? তুমি এত পাগল কেন কাক? এত বড় পাগলটা আমার জীবনে আসলো কীভাবে? আমার খুব ঘুম ধরেছে কাক পাখি। তোমার সাথে কথা বলতেও খুব ইচ্ছে করছে। এখন পুরো দিনটা কাটাতে হবে, তারপর গিয়ে দুষ্টুমি করতে পারবো! বাব্বাহ!



অ্যাই, কালকে তুমি আমার জন্য অবশ্যই অনেকবার হাসবে ঘুমুনোর আগে। আমার খব ভালো লাগে যখন তুমি আমার জন্যে হাসো।



ইতি,

তোমার শুভ্র পাখি।


