**এই আমার আদরের কাক পাখি,**


ঘুমুঘুমু চোখ নিয়ে চিঠি লেখছি! আমার খুব ঘুম ধরেছে, শোয়া মাত্রই হয়তো ঘুমিয়ে পড়বো! কিন্তু আমি যে ঠিক করেছি তোমাকে কিছু কথা বলবো! চিঠিতে সেগুলো বলতেই হবে, তারপর শান্তির ঘুম।

আজ বোধহয় আমি খানিকটা পাগল হয়ে গিয়েছিলাম। খানিকটা না, অনেকটা। আসলে কি জানো কাক, তুমি হুট করে চলে যাওয়ার কথা বলাতে আমার মনটা এত খারাপ হয়েছিল যে বলার মতো না। অথচ আমার এত মন খারাপ হবার কোনো কারণ নেই! রাতশেষেই তো মিষ্টি কাকের সাথে আবার গল্প-খুঁনসুটি কর‍তে পারবো! খানিকের বিদায়ের জন্যে এত দুঃখ কেন? আমি একদম বুঝতে পারছি না! জানো, ওই সময় আমার মনে হচ্ছিলো তোমাকে অনেক শক্ত করে জড়িয়ে ধরে ফিসফিস করে এই এত্তগুলি কথা বলি! এত শক্ত করে জড়িয়ে ধরবো যে আমরা দুজনে মিশে এক মানুষ হয়ে যাবো! সবাই দেখে মনে করবে বুঝি একটা কাক দাঁড়িয়ে আছে। দুদিন আগেও আমার এত ইচ্ছা করতো না। হঠাৎ করতে শুরু করেছে! এত বাঁধছাড়া ইচ্ছে নিয়ে আমি কীভাবে বাঁচি! কাকপাখি আমরা কিন্তু নিতান্তই অতর্কিত ভাবেই ডিইউর ক্যাম্পাস থেকে উড়ে বাস্তবতায় চলে এসেছি! সে কল্পনাটা একদিন শেষ করা লাগবে, করতেই হবে। আর শোনো কল্পনাকে ঘুম পাড়ানোর সময় একদিন আমাকে ডেকো- আমিও নাহয় একটু দেখলাম ঘুমু ঘুমু কল্পনাকে। সেদিন অবশ্য বাসায় আইস্ক্রিম রাখা যাবেনা।

আজকাল ঘুমুনোর আগে অন্ধকারে বিছানায় শুয়ে তোমার চিন্তা ছাড়া মাথায় কিছুই আসছে না! কি যে করি আমি...!

ইতি,

শুভ্র।
