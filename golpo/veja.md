**আমার প্রিয় কাক,**



জানো চিঠি লেখা আমার খুব প্রিয় একটা কাজ? হয়তো অনুমান করে ফেলেছো এতদিনে। তুমি তো সবকিছুই বুঝে নাও কিভাবে জানি! আমি কিছুই বুঝিনা। আচ্ছা না, হালকা হালকা বুঝি। তবে সেটা তোমার বোঝার কাছে কিছুই না। তুমি জাদু পারো। ব্ল্যাক ম্যাজিক। তবে আমরা বলতে পারি কাক-জাদু। কাকের প্রতিনিয়ত হোস্ট করা ম্যাজিক শো। যেখানে সব ছোট ছোট জিনিস বলে চমকে দেওয়া হয়। ম্যাজিক শো এর দর্শক, কাকের শুভ্র। 

চিঠি লেখা প্রিয় কাজ কীভাবে! আমার মন খারাপ থাকলে আমি চিঠি লেখি। কাউকে আমার মনের লুকিয়ে রাখা কথাগুলি বলি। যখন কেউ থাকেনা তখন আমি নিজেকে চিঠি লেখি। যখন সেটার ইচ্ছা করেনা তখন আমি কোনো মানুষকে চিঠি লেখি কিন্তু তা কখনো তাকে দেইনা। এটা আমার মজার খেলা। চিঠি লেখবো কিন্তু পড়তে দিবোনা। চিঠি লেখতে সবচেয়ে মজা লাগে যখন মানুষটা ঘুমিয়ে থাকে। একটা ঘুমন্ত মানুষকে কল্পনা করে চিঠি লেখতে কি জানি একটা আনন্দ আছে। তুমি একদিন চেষ্টা করে দেখো। খুব সহজ কাজ, কারণ আমি সকালে সবসময় ঘুমিয়ে থাকি!! যাই হোক, আজকেও তোমাকে বেশ কল্পনা করা করা যাচ্ছে। বাতাসে আজও তোমার চুল উড়ছে। সেটা ঠিক দোলা মৃদু হাওয়া নয়- ফ্যানের কৃত্রিম হাওয়া, তবে আমরা হাওয়ার দিকে না তাকিয়ে বরং চুলের দিকে তাকাই। সেগুলো তো উড়ছেই নাকি! আজকে অবশ্য একটা জিনিস আলাদা কাক, তা হলো তোমার মুখে একটা ছোট্ট হাসি। ওমা কাক, তুমি কি হাসতে হাসতে ঘুমিয়ে পড়েছো? কিছু কল্পনা করছিলে বুঝি! কল্পনা করার সময় কি তুমিও আমার মতো মুচকি মুচকি হাসো? আমি অবশ্য শুধু মুচকি মুচকি হাসি না, আমি মাঝে মাঝে খিলখিল করেই হেসে ফেলি। সব হাসির ঘটনা না হলেও না হেসে পারা যায়না। 

তোমার প্রশ্নের উত্তরটা চেয়েছিলে কাক! ভেজা কাক বেশি ভালো নাকি শুকনো কাক! একটা পুকুরে সিলিন্ডার চুবাতে চুবাতে অনেকক্ষ্ণ চিন্তা করলাম। ভেবেছিলাম আর্কিমিডিসের মতো ইউরেকা মোমেন্ট আসবে। ঠিক ইউরেকা মোমেন্ট না আসলেও তোমার প্রশ্নের উত্তর দেয়ার চেষ্টা করি। তার আগে চলো দেখি ভেজা কাক কোনটা আর শুকনো কাক কোনটা। তুমি বৃষ্টিতে ভিজলেই ভেজা কাক? উহু, মোটেই না! ভেজা কাক হলো কাক যখন অাক যখন অনেক অনেক আনন্দে থাকে। খিলখিল করে হাসে, যে হাসিটা আমি কল্পনার হাসি বলি। তুমি তো সবসময়ই আনন্দে থাকো! সবসময় অবশ্য খিলখিল হাসিটা হাসো না, হাসলে লোকে পাগল ভাববে। আমার কাছে পাগলের কর্মকান্ড করলেও মানুষের কাছে সেগুলো করলে সবাই তোমাকে নির্ঘাত পাগলাগারদে পাঠিয়ে দেবে! মাঝে মাঝে অবশ্য তুমি রাগ করো। তোমার মতে সেটা রাগ না, রাগের ভান। তা যাই হোক, তুমি "রেগে" গেলে আমার কেমন জানি অসহায় লাগে জানো কাক! মনে হয়, ওমা কি বিপদ! এখন এই কাকটার রাগ আমি কিভাবে ভাঙ্গাই! আমি রাগ ভাঙ্গাতে বড়ই কাঁচা। তোমার মতো আমার লম্বা চুল নেই, তা ভেজানোরও উপায় নেই- তাই রাগ ভাঙ্গানোর উপায়ও জানা নেই। কাক তুমি তোমার অসহায় শুভ্রর দিকে তাকিয়ে অবশ্যই তার উপর একটু কম রাগ করিও। তাতে আমার সুবিধা হয়, কম অসহায় লাগে। 

যাই হোক, যা বলছিলাম। তো, রেগে গেলে তুমি শুকনো কাক। সে কি সুন্দর না? কি যে বলো। রেগে গেলে আমি কল্পনা করি তুমি ঠোঁট ফুলিয়ে, গাল ফুলিয়ে রাগী রাগী চোখ করে আমার দিকে তাকিয়ে বলছো, "ঠিক আছে। বলিওনা!" আমার খুব অসহায় লাগে, কিন্তু তোমাকে খুব সুন্দর লাগে। আমার তখন সেটা দেখে ফিক করে হেসে দিতে ইচ্ছে করে। কিন্তু ফিক করে হেসে দিলে তো কাক আরো রেগে যেতে পারে! কি বিপদ! তাই হাসাও যায়না, হাসি চেপে রাখাও যায়না। তুমি যখন কল্পনার উপর রাগ করো তখন সে কি করে? তার কাছে শিখে নিতে হবে। 

ভেজা কাককে দেখে মনে হয় ওমা এর থেকে সুন্দর বুঝি আর কাক হয়না। তারপর হুট করে কাক আমার উপর "রাগ" করে বসে। তখন মনে হয় ওমা এই শুকনো কাক থেকে সুন্দর তো আর কাক হয়না! তুমি যখন মন খারাপ করবে তখন মনে হবে ওমা এত্ত সুন্দর কাক তো আমি কোনোদিন দেখিনি! আমার কথাটাই হবে দেখিও! আমি যেই কাককেই দেখি না কেন, মনে হবে এর থেকে সুন্দর কাক হওয়া সম্ভব-ই না। এটা একটা বিরাট সমস্যা। এবং তার সমধান আমার জানা নেই। আর সত্যি বলতে জানার ইচ্ছাও নেই।  এতগুলি সুন্দর কাকের সৌন্দর্যে ভাটা দেওয়ার কোনো মানে হয়না। তাই তোমার প্রশ্নের উত্তর হলো, দুইটাই ভালো। কারণ দুইটাই আমার কাক। আমার কাক সবসময় বেশি ভালো, কখনো কম ভালো না! হুহুহু।

এই তুমি আমাকে একদিন চিঠি লেখবা। আর চিঠিতে বারবার শুভ্র ডাকবা। শুভরাত্রি, আমার ঘুমন্ত কাক। 

আল্লাহ এর থেকে সুন্দর কাক তো কোনোদিন দেখিনি!!



ইতি, 

তোমার শুভ্র। 



--- 



**শুভ্র,**



চিঠিটা এত তাড়াতাড়ি শেষ হয়ে গেল কেন?আরেকটু বড় করা যেত না?আচ্ছা শুভ্র, এমন কোনো চিঠি লেখা যায় না যে চিঠি কখনো শেষ হবে না,সারাজীবন চলতেই থাকবে।কি মজা!তাই না,শুভ্র? 



তুমি কি ঘুমাচ্ছ? আমি আর কোনোদিন ভেজা চুল দিয়ে তোমার ঘুম ভাঙাবোনা প্রমিস।



তোমাকে কি আমার কল্পনার কথা বলেছি?নাহ,ভালোভাবে বলিনি।জানো কি হয়েছিল? আমি ভিজতে ভিজতে দেখি,ওমা তুমি উধাও।আমি ভাবলাম আমাকে একা ফেলে রেখে চলে গেছ মনে হয়।(তখন কিন্তু আমি খুব মন খারাপ করেছিলাম)কিন্তু না!শুভ্র তো আমাকে রেখে চলে যায়নি!ঐ তো দূরে তাকে দেখা যাচ্ছে। দুহাতে কিছু একটা নিয়ে প্রাণপণে দৌড়াচ্ছে। আমি তো মুখ ঘুরিয়ে নিলাম।আমি আর কথা বলব না শুভ্রর সাথে।শুভ্র আমাকে না বলেই চলে গেল আর আমি তার সাথে কথা বলব?না,কখখনো না।আসুক সে।আজকে তার বিচার হবে...



কিন্তু শুভ্র, মুখ ঘুরিয়ে থাকলে কি হবে, আমার কান যে খোলা!আমি তো ঠিকই তোমার দৌড়ানোর শব্দ পাচ্ছি। এই যে,তুমি আমার একদম কাছে চলে এসেছ।হাত বাড়িয়ে কিছু একটা দিতে চাচ্ছ।আমি তো কিছুতেই নিব না।তখন কি হলো জানো?আমার গালে গরম কি জানি এসে লাগল।ওমা!এই বৃষ্টিতে গরম লাগবে কেন?কই আমার অন্য গালে তো লাগছে না।

কি আর করার!আমি আমার মুখ শেষমেশ ঘুরিয়েই নিলাম।দেখি কি,শুভ্র নামের একটা পাগল  এই বৃষ্টিতে চা হাতে দাঁড়িয়ে! সে হাত দিয়ে শত চেষ্টা করছে চা ঢেকে রাখতে।কিন্তু বৃষ্টি কি তা মানবে?এটা দেখে তো আমি হেসেই খুন। কি পাগল একটা ছেলে!



বৃষ্টির পানির সাথে রং চা!ঠান্ডা ও গরমের এক অদ্ভুত মিশ্রণ। কি সুন্দর, তাই না শুভ্র? এমন কাজ পাগলরা ছাড়া আর কে করতে পারে!!!



ইতি,

কাক


