**আমার আদরের কাক পাখি,** 

যেদিন আমি তোমাকে কল্পনার সাথে পরিচয় করে দিয়েছিলাম সেদিন তুমি তার নাম রেখেছিল রামজিয়া শেহরিন। আমি যখন তোমাকে তোমার জীবনের প্রথম কল্পনার গল্প পড়তে দিয়েছিলাম তখন তোমার খুব ঘুম পেয়েছিল! তুমি দু-মিনিটের মাঝে সেটি পড়েছিলে- কিংবা হয়তোবা সাথে সাথে পড়োনি, কে জানে! হয়তো পরেরদিন সকালে উঠে ভালো করে পড়েছো! হিহিহি। 

কল্পনার প্রথম নামটা কি তোমার মনে আছে? আর্টেমিস। আমি তাকে মাঝে মাঝে আর্টেমিস ডাকলে তুমি রাগ করোনা। 

-তোমার শুভ্র।

---

আপু! আমি চাঁদের সাথে বিশ্বাসঘাতকতা করে আমার মেয়ের জন্যে খুব সুন্দর একটা নামে উদ্ভব ঘটিয়েছি- কল্পনা।



এই শব্দটা সাম্প্রতিক জীবনে যেভাবে আমার জীবনে ইফেক্ট ফেলেছে, মনে হয়না আর কিছু এর ধারে কাছেও আসবে, আর নামটার মাঝে কেমন জানি একটা মোহনীয় মাধুর্য আছে, স্পেশালিটি আছে, কয়জনের নাম কল্পনা হয়! হলেও আমার কিছু আসে যায় না। আর নামটা বাংলা হওয়ার কারণে কেমন একটা ভালবাসার ছোঁয়া পেয়েছে, আমি বলে বোঝাতে পারবো না- এ ভাষার কিছু শব্দ আমার ভীষণ ভালো লাগে!

আচ্ছা আমি কেমন বাচ্চা দেখেছো! ১৫ বছরের কোন একট ছেলে কী সুন্দর নিজ ছেলেমেয়ের নাম নিয়ে ভেবে চলছে! কত আজব, অথচ কত সুন্দর...



তুমি কিন্তু ওকে নিজে একটা ডাকনাম দিবে, যেটা শুধু তুমিই ডাকবে। আমি লক্ষ্য করেছি, শুধু নাম দিয়ে মানুষের সাথে খুব একটা ভালোবাসা সম্পর্ক তৈরি করা যায়, আমার বড়াব্বু অর্থাৎ বড় চাচা আমাকে ডাকতেন- ডায়মন্ড। আমার ফুপু ডাকে- ফিজুস। ও আমাকে ডাকতো- বি। আর আমি তোমাকে ডাকি- প্রিয়তাপু, আমার বোনকে ডাকি বুবু, আর্যকে আমি রন আর ও আমাকে হ্যারি বলে ডাকে!

আশ্চর্য ব্যাপার, উল্লেখ করা প্রত্যেকটা মানুষকে আমি, আর প্রত্যেকটা মানুষ আমাকে মনেপ্রাণে ভালোবাসে। নামের উদ্ভব ঘটার অনেক অনেক আগে থেকেই!



কল্পনা এত চালাক হবে যে আমি নিশ্চিত আমার শিখিয়ে দেওয়া প্রিয়তাফুপি (এক দমে!) ডাকটা ও ছোট করে পিপি বানিয়ে ফেলবে। কারণ জিজ্ঞেস করলে খিলখিল করে মিষ্টি হেসে বলবে- পিসির পি আর ফুপির পি, পিপি! আমার পিপি! তারপর কপালে লাল টিপটা ঠিক করতে ব্যস্ত হয়ে পড়বে। ও তোমাকে আমার ফোন থেকে ঘুমিয়ে থাকা আমির ছবি পাঠিয়ে দিবে মজা করে, সেই সুন্দর খিলখিল হাসিটার সাথে! কল্পনাকে আমি খুব কল্পনা করে নিতে পাল্পনা করে নিতে পারি জানো, ঠিক তার বাবার মতো শাড়ি জিনিসটা ভালোবেসে ফেলবে মেয়েটা!



কল্পনা যখন একটু বড় হবে তখন আমি ওকে আমাদের বইটা পড়ে শুনাবো, আমাদের লেখা শুনে, লেখা পড়ে ও ধীরে ধীরে লেখালেখি শুরু করে দিবে। হয়তো পিক্সারের কোনো মুভির আশ্চর্য মিল খুঁজে পাওয়া যাবে লেখার সাথে! যখন আমরা ক্যাম্পিং এ যাবো তখন আমি ওকে তোমাদের টেন্টে পাঠিয়ে দিবো- আমার মেয়েটা ঠিক আমার মতো তোমার গল্প শুনতে ভীষণ ভালোবাসে। আমরা সবাই মিলে একটা টেলিস্কোপ কিনবো, কল্পনাকে প্রথম যেটা দেখাবো আমি সেটা হচ্ছে অ্যান্ড্রোমেডা। কয়েক বিলিয়ন বছর পর যখন মিল্কিওয়ে আর অ্যান্ডোমেডা মিলিত হবে মিল্কড্রোমেডা গ্যালাক্সিতে, তখন সেই নতুন সৃষ্টি মনে রাখবে কল্পনাকে। আর আকাশগঙা অর্থাত মিল্কিওয়ে তো তার বাবাকে মনে রেখেছেই! ওর জীবনটাকে আমরা এত সুন্দর করে তুলবো নিজ হাতে, যে খিলখিল করে হেসে চোখে অল্প একটু পানির সাথে বলতে পারবে, বাবা-মা, পিপি-পিপা- তোমরা এত্ত জোস কেন?



আমি কল্পনার খিলখিল হাসি এত্ত ভালোবাসি কেন?


